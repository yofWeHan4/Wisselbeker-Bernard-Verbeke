# Reglement Wisselbeker Bernard Verbeke

## Geschiedenis en omkadering

Bernard Verbeke is een alom gekende figuur in het West Vlaamse polderlandschap; om deze persoon te gedenken is er een prijs in het leven geroepen die de essentie van deze volksheld probeert te omvatten: Na het uitoefenen van een lange en vermoeiende werkdag bij een niet nader genoemd afvalverwerkingsbedrijf had deze figuur de gewoonte om te pas en te onpas de slaap te vatten. Voorbeelden hiervan zijn bijvoorbeeld bij het afhalen van zijn zoon aan de school of het station, op de zetel bij het tv-kijken enzoverder. Kortom, de voorbeelden zijn legio. Hierbij dient bemerkt te worden dat de aanwezigheid van andere mensen absoluut geen bezwaar vormde voor deze legende. Andere saillante details zijn dat deze aanvallen van narcolepsie niet zelden gepaard gingen met het consumeren van copieuze hoeveelheden alcohol en de heer Verbeke ook opviel door een typerende klederdracht (met als uitschieter het dragen van een bruinachtig marcelleke dat oorspronkelijk wit was geweest.
Omdat iemand van dat statuut natuurlijk zeldzaam is en opdat dit sujet de geschiedenis ingaat op een manier die hem tot eer strekt heeft onze voorzitter met enkele gelijkgestemden het initiatief genomen om een organisatie op te richten die zich tot doel stelt om de waarden van deze persoon uit te dragen. Hiertoe zal de organisatie een wisselbeker uitreiken aan mensen die in een publieke ruimte in slaap vallen (uiteraard onderhevig aan de onderstaande regulering); deze wisselbeker moet door de houder van dat moment in ere gehouden worden, in goede orde bewaard worden en wordt dus ook tentoongesteld op een zichtbare plaats. Slechts wanneer iemand anders aan de voorwaarden tot het winnen van de wisselbeker voldoet wordt de fysieke wisselbeker overgedragen op de eerstvolgende geledenheid.  


## Voorwaardes en condities
1. De persoon die op een gezamelijk evenement in het publiek de slaap vat zal gezien worden als kandidaat verdediger voor de wisselbeker
2. In het geval dat meerdere personen tijdens een publiek evenement de slaap vallen zal de wisselbeker overhandigd worden aan de eerste persoon die de slaap gevat heeft die avond en/of nacht
3. Om in aanmerking te komen voor de wisselbeker moet de desbetreffende kandidaat de slaap gevat hebben in een publieke ruimte, of een ruimte die voor het ganse publiek toegankelijk was gesteld voor die avond 
4. Er dient steeds een lid van het organizerende committee aanwezig te zijn om de geldigheid van de overwinning te controleren, alsook om een goede gang van zaken te verzekeren
5. Er dienen ten minste 2 personen getuigen te zijn van een eventuele overwinning 
6. Indien er twijfel is over de lichamelijke conditie waarin een kandidaat verdediger zich bevindt kan er gebruik gemaakt worden van de volgende manuele controle technieken:
  - Knijpen in de wang als verassingselement
  - beschilderen van het gezicht met watervaste verf
7. Om toekomstige geschillen over de geldigheid van een overwinning te vermijden is het wenselijk dat de overwinningsdaad fotografisch vastgelegd wordt. Niet alleen vergemakkelijkt dit de toekenningsprocedure; het is tevens een geste naar de gehuldigde toe, die op deze manier zijn knappe prestatie achteraf kan bewonderen
8. De huidige houder van de wisselbeker zal deze in goede conditie bewaren, zal deze geregeld schoonmaken en als een goede huisvader onderhouden. 
9. De bezitter van de wisselbeker zal deze op een duidelijk zichtbare plaats tentoonstellen en zal deze spontaan presenteren bij eventueel bezoek van leden van het Organizerende committee. 
10. In het geval van duidelijke overtredingen tegen de geest van het reglement is een aanwezig lid van het Organizerende committee gemachtigd om supplementaire maatregelen voor te stellen.


## Uitzonderingen
1. In het uitzonderlijke geval dat de wisselbeker toegekend kan worden aan een lid van het organizerende committee dienen de overige leden zich onafhankelijk op te stellen over de toekenning van de overwinning
2. De beker zal niet toegekend worden in geval van (organizerende committee heeft het laatste woord):
  - ziekte of fysieke beperkingen (dronkenschap of andere psycho-actieve middelen uit eigen initiatief genomen) buiten beschouwing gelaten.
  - de leeftijd van de kandidaat ouder is dan 70 jaar
  - manipulatie of een duidelijk geval van spelbederf

## Wie komt in aanmerking?
Iedereen die in de uitgebreide vriendenkring voorkomt van minstens twee leden van het organizerende committee. Minimum voorwaarde is wel dat de kandidaat-winnaar op de hoogte is van het bestaan van de wisselbeker voordat hij in aanmerking komt tot het winnen ervan. De wisselbeker kan dus nooit zomaar aan iemand toegekend worden zonder dat de gelukkige op de hoogte is (let wel, het is toegestaan om de briefing te laten plaatsvinden wanneer de betrokkenen niet over hun volledige geestelijke mogelijkheden bezitten).
In het uitzonderlijke geval dat de winnaar de Nederlandse taal niet of slechts gebrekkig machtig is, dient deze door een speciaal daartoe aangeduid (beslissing van de voorzitter) lid van het Organizerend committee op de hoogte gebracht te worden in een taal die deze persoon machtig is. Indien dit uiterlijk 60 uur na het winnen van deze prijs nog niet gebeurd is, wordt de prijs toegewezen aan de laatste rechtmatige eigenaar (Dit kan eventueel een persoon zijn die op hetzelfde evenement in slaap gevallen is). Het Organizerend committee zal verder ook stappen ondernemen om te voorzien in een gepaste vertaling van het reglement.

## In het geval van betwistingen

In het geval van betwistingen heeft het organizerende committee altijd het laatste woord. Beslissingen zullen unaniem genomen worden.

## Uitbreiding van het Organizerende committee:

Het organizerende committee zal altijd aangevuld worden tot minstens 4 leden. Nieuwe leden van het Organizerende Committee moeten worden voorgedragen door zittende leden met minstens een jaar ancienniteit. Na voordracht van een een kandidaat-lid vindt er een (niet-anonieme) stemming plaats via internet of in persona (specifieke medium en details van de procedure worden beslist door de voorzitter of zijn plaatsvervanger). Een kandidaat lid zal slechts aanvaard worden bij het behalen van minstens 1/3 + 1 van de stemmen uitgebracht door het Organizerende committee.

## Organizerende committee (in alfabetische volgorde)
- Broos Stefan (Voorzitter) (2014-2018)
- Debusschere Tom (2014-2018)
- De Vry Michiel (EreGeneraal) (2015-2018)
- Vanderfaeillie Dieter (Secretaris) (2014-2018)

## Lijst van (voorgaande) titelverdedigers
- Verbeke Alexander (07-02-2014 - 30-01-2015)
- De Vry Michiel (30-01-2015 - now)
